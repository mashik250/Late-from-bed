বাংলাদেশ পাবলিক সার্ভিস কমিশনে আওয়ামী ফ্যাসিস্টদের ৩ জন সহযোগীকে নিয়োগ দানের ষড়যন্ত্রের প্রতিবাদ জানিয়ে বাংলাদেশ জামায়াতে ইসলামীর সেক্রেটারি জেনারেল ও সাবেক এমপি অধ্যাপক মিয়া গোলাম পরওয়ার ৯ জানুয়ারি প্রদত্ত এক বিবৃতিতে বলেন, (https://www.facebook.com/BJI.Official/posts/pfbid0FHCGCxCURrW9pNALsiFFYBGpHeyDRJWuP4Nx24sTdvmvGzV4wmHzyLx1UtGkgcoBl?__cft__[0]=AZWg679B-27-NcQGeFlugMT8PVdMDq8a7lc5IPz4NcS6XMlD6bx5vTTBLCiVy2inlTJmo0k0waM4zoDgVHKL-cbN47NRISYBhkpTOxEYI91EscCeFT_SpcnCt_jYgjaoZso-CupolIUzxh0Lbo_4j6frmUt4VG2k90Gzw_R6E_-dSC1YDKDp-QxA0oiRcKWRwb2eHfzkbMGA4kjmc9HBv-8xEoXIjLzEtf62Io9QRTZyJA&__tn__=%2CO%2CP-R)
 
“বাংলাদেশ পাবলিক সার্ভিস কমিশন-এ নিয়োগ দেয়ার জন্য প্রস্তাবিত যে সব নাম গণমাধ্যমে প্রচারিত হয়েছে তা দেখে জনগণ বিস্মিত। মাত্র কিছু দিন হল ছাত্র-জনতার রক্তের বিনিময়ে বাংলাদেশ ফ্যাসিস্ট সরকারের কবল থেকে মুক্তি লাভ করেছে। জনগণের প্রত্যাশা হল সৎ, যোগ্য ও দেশপ্রেমিক লোকদেরকে পাবলিক সার্ভিস কমিশনে নিয়োগ দিয়ে নিয়োগ প্রক্রিয়াকে স্বচ্ছ ও নিরপেক্ষ করা হবে। কিন্তু তার স্থলে ফ্যাসিবাদের দোসরদের গুরুত্বপূর্ণ পদে বসানোর যে উদ্যোগ নেয়া হয়েছে তা জনগণকে হতাশ করেছে। 
 
প্রস্তাবিত তিন জনের একজন হলেন পতিত স্বৈরাচারের সরাসরি সুবিধাভোগী। আরেকজন আয়নাঘরের সাথে সংশ্লিষ্ট ও নারী কেলেঙ্কারির সাথে জড়িত ছিলেন। তিনি আওয়ামী লীগের সুবিধা ভোগ করে জনগণের সাথে বিশ্বাসঘাতকতা করেছে। প্রস্তাবিত অপরজন শহীদ মুহাম্মাদ কামারুজ্জামানের বিরুদ্ধে দায়ের করা সরকারের সাজানো মামলায় মিথ্যা স্বাক্ষ্য প্রদান করে বিচারিক হত্যাকান্ডে সহযোগিতা করেছে। এসব চিহ্নিত ব্যক্তিদেরকে পিএসসি-এর সদস্য হিসেবে অন্তর্ভূক্ত করা হলে সরাসরি শহীদদের রক্তের সাথে বেইমানি করা হবে। অবিলম্বে এ সব ব্যক্তিদের নাম অন্তর্ভূক্ত না করার জন্য আমরা অন্তর্বর্তী সরকারের প্রতি আহ্বান জানাচ্ছি।”
